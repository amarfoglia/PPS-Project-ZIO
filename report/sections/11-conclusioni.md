# Conclusioni

Come si evince dalle caratteristiche sopra presentante, `ZIO` rimane una tecnologia in forte crescita e diffusione. Infatti il numero di download mensili ha raggiunto quota un milione, l'ecosistema delle librerie native `ZIO` è costantemente in espansione (`ZIO Akka Cluster`, `ZIO AWS`, `ZIO Kafka`, ecc.) e il numero di aziende che hanno abbracciato la tecnologia includono nomi di peso come Netflix, DHL, Avast. Questo è dovuto al fatto che le librerie che ruotano attorno a `ZIO` risolvono problematiche concrete di specifici ambiti. La filosofia di `ZIO` pone le proprie fondamenta sui principi della programmazione funzionale staticamente tipizzata, ovvero componibilità e trasparenza referenziale, ma rimane focalizzata sullo sviluppo di una tecnologia che sia ergonomica, facile da insegnare e da fruire. É proprio questa ricerca del giusto compromesso tra il mondo accademico e quello aziendale che distingue `ZIO` dai suoi concorrenti, come per esempio `Cats Effects`. Nonostante la facilità d'uso di `ZIO`, il suo apprendimento richiede delle conoscenze pregresse di programmazione funzionale e un team di sviluppo propositivo al cambio di paradigma, elementi non scontati all'interno delle aziende. Nonostante ciò, `ZIO` sta già avendo un impatto significativo nello sviluppo di applicazioni altamente scalabili, resilienti e reattive. Sebbene `ZIO` sia presente da pochi anni, gode già di un trend di adozione in costante crescita, ha un'azienda alle spalle ([Ziverge](https://ziverge.com/)) che si occupa della sua manutenzione (ne ha già rilasciato la seconda versione) e nei prossimi anni favorirà l'introduzione dei principi della programmazione funzionale all'interno del panorama _mainstream_ di Scala.